X PRAEFATIO.

sub titulo Virgilii Christiani sive evangelizantis edidit.
Qui si nimis novitii videbuntur, hoc certe vitio carent
Prudentii, Sedulii et aequalium cantica verbis horrida,
sensibus absona pariaque illi aetati qua omnis ars et
omnia studia doctrinae in sterilem dogmatologiam de-
generarunt. Denique nihil obstabit quominus cum Ho—
mero commutetur Nonnus Paraphrastes cumque poetis
tragicis melodrama paschale, quod theologo Cappadoci
inscribitur, vel tragoedia Ezechielis, hisque adjungantur
chrestomathiae macrae et marcidae, ssoi‘ilegia, orbes picti,
compendia Hollaziana et cetera disciplinae intermortuae
instrumenta. Hunc in gyrum si literarum cultores com-
pulsi suerint et si redivivi Hoogstratii et Pseffercornii
politioris humanitatis subtraxerint nutrimenta omnia, quis
deinde illa aeterna humani ingenii monimenta suspiciet?
quis scrutabitur secreta naturae verborum architectaele-
gesque quibus ipsa serviat? Vanus forsitan hic suerit metus
vanaeque illac obscurorum virorum machinationes, sed
si quid atri imminet, plurimum certe contribuent isti
inertis seculi praecones eorumque patroni et mandato-
res. Scripsi Regimontii Prussorum calendis Maiis A.
MDCCCXLIII.

